<div dir='rtl' lang='he'>

# Rolling Hamster

**האוגר נמצא בתוך כדור ומתגלגל מהר גבוה כאשר בדרך הוא צריך להתחמק ממכושלים ולאסוף את הילדים שלו**

## מהות המשחק

המשחק הוא משחק מחשב.
השחקן משחק בתור אוגר שנמצא בתוך כדור. השחקן מתחיל ממעלה ההר ומשם מתגלגל כאשר בדרך למטה הוא נתקל במכשולים שונים מהם הוא צריך להתחמק. בנוסף יש לו power-ups שהוא יכול לקחת שיעזרו לו להגיע עד למטה בקלות יותר. במהלך הדרך השחקן צריך לאסוף את הילדים שלו ולהגיע לסוף המסלול שנמצא למטה בתחתית ההר. השחקן מקבל ניקוד על פי כמות הילדים שהצליח לאסוף ולפי דברים אחרים שאסף בדרך שמזכות אותו בנקודות בונוס.



## רכיבים רשמיים

ענו על השאלות הבאות לגבי הרכיבים הרשמיים של המשחק
(החליפו את הטקסט של השאלות בתשובות שלכם).

המחישו את התשובות שלכם בעזרת ציורי-מסך.

### 1. שחקנים
המשחק מיועד לשחקנים מכל הגילאים, לא דרוש רמת כישרון מסויימת או רמת נסיון.
המשחק מאוד אינטואיטיבי למשתמש, ומתאים בעיקר לבעלי תחומי עניין של מרוצים ומשחקים שדורשים תגובת זמן מהירה.
המשחק מיועד לשחקן יחיד.

### 2. יעדים
היעד המרכזי של השחקן הוא לאסוף את כל הילדים שלו במהלך הירידה מההר, להתחמק מהמכשולים בדרך ולהגיע לסוף המסלול כאשר הוא אסף איתו כמה שיותר ילדים. 
המשחק יודיע לשחקן מה היעדים שלו בעזרת tutorial קצר המהווה משחק מאוד פשוט עם הסברים ולימוד הפעולות שהשחקן יכול לבצע. 


### 3. תהליכים
#### תהליך ההתחלה
ההתחלה של המשחק תהווה tutorial מושך תשומת לב, עם הסבר הפעולות תוך כדי שהשחקן משחק. בנוסף, השחקן יקבל הרבה power-ups ומעט מאוד מכשולים על מנת שיהנה במידה רבה יותר בשניות הראשונות של המשחק ויגרמו לו להמשיך לשחק ולהתמכר למשחק. יהיה תפריט ברור ומושך להתחלת משחק חדש.

#### תהליך הליבה של המשחק
תהליך הליבה של המשחק הוא התזוזות של השחקן (קפיצה, גלגול, תזוזה ימינה ושמאלה).
במהלך הירידה מההר, השחקן צריך להתחמק ממכשולים כגון סלעים, גזעים, ציפורים תוקפים, שערים וכו'...  
בנוסף, השחקן יקבל power-ups אשר יעזרו לו להתחמק בקלות יותר ממכשולים, ולאסוף את הילדים שלו בדרך בקלות יותר. הילדים שהשחקן צריך לאסוף יהיו במהלך הדרך.

#### תהליך הסיום של המשחק
אם השחקן נכנס במכשול בדרך, תינתן לו עוד הזדמנות. במידה ויכנס שוב במכשול, יצטרך להתחיל מחדש את המסלול. על מנת לנצח השחקן צריך להגיע לסוף המסלול, אך מספר הנקודות שיקבל זה בהתאם לכמות הילדים שאסף, ביצועים, מטבעות בדרך, בונוסים ועוד.
פעולות השחקן יהיו בעזרת המקלדת של המחשב, כגון רווח, חצים.
השחקן ילמד על התהליכים בעזרת tutorial איכותי.
 
### 4. חוקים
 - ניתן להיכנס פעם אחד בלבד במכשול במהלך המשחק.
 - השחקן יכול לסיים בהצלחה את המשחק גם אם לא אסף את כל הילדים.
 - תזוזות השחקן מוגבלות ל-ימינה, שמאלה, קפיצה, גלגול.
 - ככל שהשחקן יאסוף יותר ילדים ויתחמק מהמכשולים בהצלחה, הוא יזוכה ביותר נקודות.

השחקן ילמד את חוקי המשחק בעזרת tutorial איכותי.
 
### 5. משאבים
המשאבים במשחק יהיו הילדים שהשחקן צריך לאסוף, מטבעות, power-ups ועוד הפתעות בדרך.
המשאבים יועילו לשחקן להגיע לסוף המסלול בצורה קלה יותר, וחלקם יהוו ניקוד גבוה יותר עבורו בסוף המסלול. ישנם משאבים נדירים (ההפתעות בדרך) שהשחקן יכול לאסוף ויכולים לעזור לו למשחקים הבאים.
עיצוב המשחק יכול לגרום למשאבים להיות נדירים בכך שחלקם יהיו קרובים מאוד למכשולים ולכן יהיה מאתגר יותר לאסוף אותם. חלקם יופיע בצורה נדירה יותר על פי הסתברות מסויימת שאנו נקבע מראש.
 
### 6. עימותים

העימותים המרכזיים במשחק הם בין השחקן למערכת (למכשולים עצמם) שנמצאים על המסלול. מספר המכשולים במסלול הוא מגוון ורחב כך שקיימות אסטרטגיות שונות לכל מכשול, מה שגורם למשחק להיות מאתגר יותר ומעניין יותר.
קיימות דילמות במהלך המסלול- האם שווה להסתכן בלקחת משאב מסויים בכך שהוא צמוד מאוד למכשול שיכול לגרום לשחקן להפסיד את המשחק. ישנה אפשרות לדילמה בה יש פיצול של המסלול והשחקן צריך לבחור אם להמשיך ימינה או שמאלה.

### 7. גבולות

העולם עצמו יהיה עולם סגור. כאשר כל העולם זה בעצם הר אחד גדול והשחקן מוגבל לשטח המסלול.
השחקן ידע מה הגבולות כיוון שהמשחק יתאים לגודל המסך שמתקדם איתו בירידה. הוא יראה חזותית לאן להתקדם.
מרחב המשחק מקיים את עקרונות התכנון בכך שמאוד קל להתמצא בכל רגע נתון השחקן רואה איפה הוא נמצא על המסלול. הניידות היא מאוד פשוטה בכך שהתזוזות העיקריות הן ימינה, שמאלה, קפיצה וגלגול..


### 8. תוצאות
למשחק יש מספר רחב של תוצאות אפשרויות מכיוון שכל פעולה של השחקן יכולה להשפיע על הניקוד בסוף המשחק, ויש תלות גם בתזמון שהוא ביצע אותה. ככל שהניקוד של השחקן גבוה יותר כך הוא מתגומל יותר. מצד שני, השחקן יכול להפסיד בכך שהוא נתקע פעמיים במכשול במהלך הריצה על המסלול וצריך להתחיל את השלב מחדש כאשר הניקוד שהוא קיבל הוא חלקי.
תוצאת המשחק בעיקר תלויה בנסיון של השחקן לאורך המשחק. ככל שהשחקן ישחק יותר במשחק, הוא יצבור יותר נסיון ויהיה טוב יותר. 
---
קישור למשחק ראשון: https://play.google.com/store/apps/details?id=com.rioo.runnersubway&hl=en&gl=US
 
קישור למשחק שני: https://play.google.com/store/apps/details?id=com.gameloft.android.ANMP.GloftDMHM&hl=en&gl=US
 
קישור למשחק שלישי: https://play.google.com/store/apps/details?id=io.fraigo.hamsterapp&hl=en&gl=US
חיפשנו בגוגל משחקים עם מילות המפתח: hamster, race, ball, running

המשחק שלנו שונה מ3 המשחקים לעיל שציינו. מדוע? 
ראשית, המשחק שלנו משלב את חוויית האוגר בכדור ומרוץ על מסלול עם נתיבים ומכשולים. מטרת המשחק שלנו היא שונה כי אצלינו המטרה העיקרית היא לאסוף את הילדים של האוגר בשונה מהמשחקים האחרים. בנוסף, אנו מתחילים את המסלול מהר גבוה, כאשר דבר זה בפני עצמו מהווה משהו מקורי משאר המשחקים. כמו כן, המשחק שלנו הוא משחק מחשב ולא משחק בפלאפון, כלומר חוויית המשתמש שונה כי הוא משתמש במקלדת. למשחק שלנו יהיו שלבים שיעודדו את השחקן להתקדם, זאת  בניגוד למשחקים לעיל, בהם רצים עד שנפסלים.
הרכיב העיקרי ששונה אצלינו משאר המשחקים בשוק, הוא היעדים במשחק. המטרה העיקרית במשחק שלנו היא לאסוף כמה שיותר ילדים במהלך הדרך, כאשר המכשולים, הpower-ups והמטבעות יהיו בצורה המתאימה לתנאים של הר, ולאוגר בתוך כדור.
 
</div>

